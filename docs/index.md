## Bakgrundsinformation
Marmorbruket på Kolmården är hotat. Norrköpings kommun driver på för en försäljning
av mark i Marmorbruket till en privat affärsman som uppger att han vill återuppta
marmorbrytning mitt i ett område där det bor barnfamiljer. En försäljning skulle sannolikt
innebära att kommunen behöver expropriera Marmorbruksmuseet med kringliggande
byggnader, att museet behöver stänga och sannolikt rivas, liksom att den unika
&quot;skrivarstugan&quot; Tittut, där litterära giganter som Almqvist och Atterbom suttit och skaldat,
skulle påverkas. Även naturvandrares möjligheter att njuta av den unika miljön och
naturen skulle begränsas.

Kommunen har fattat beslut i ärendet utan att ta hänsyn till negativa svar från sina egna
remissinstanser, trots att området är skyddat som Natura 2000-område, och trots
omfattande protestlistor med namnunderskrifter från ett hundratal boende. Krokeks
Hembygdsförening, som med ideella krafter driver museet och som lagt ned mer än 20
000 arbetstimmar på att rusta upp det, och Marmorbrukets byalag, som sedan 1972
ansvarar för Tittut och i nuläget genomför en upprustning med stora egna insatser, samt
bidrag från Länsstyrelsen, har över huvud taget inte involverats av kommunen, detta
trots att tex. Hembygdsföreningen äger museibyggnaderna enligt ett kommunalt beslut
2009.

Under ärendets handläggning har kommunen undlåtit att lämna ut allmänna handlingar, i
strid med svensk lag. Kommunen har också, i strid med principen om öppenhet och
konkurrensutsättning, valt att sälja direkt till affärsmannen utan möjlighet för eventuella
övriga intressenter att lägga bud. Varför driver kommunen på för en snabb försäljning i
strid med allmänna rättsprinciper? Den ytterst ansvarige politikern är liberalen Reidar
Svedahl, som är ordförande i den för ärendet ansvariga nämnden. Så långt har övriga
politiska partier inte sagt emot, vilket möjligen beror på att nämndens ledamöter inte fått
full information i ärendet. När nämnden fattade beslut i ärendet i maj fanns protestlistorna
från de boende inte med i beslutsunderlaget, trots att både kommunalrådet Svedahl och
kommunen fått protestlistorna långt i förväg, och trots att dessa diarieförts.
Protestlistornas försvinnande är ytterligare en märklig omständighet. Inte heller
information om Hembygdsföreningens ägande av museibyggnaderna, eller de stora
ideella insatser som löpande görs för att hålla bruksmiljön och Tittut tillgängliga, nämns i
underlaget.

Det är också märkligt att det brott som affärsmannen vill bryta marmor i är olämpligt för
ändamålet, både för att det ligger omgivet av hus och för att det har använts som
avdumpningsplats från den gamla industrin. Nu behövs ett stort lokalt engagemang för
att få kommunen och de ansvariga politikerna att ta detta på allvar och agera på det sätt
som lag och anständighet kräver. Rädda Marmorbruket!

## Fagervik 1:20
Fastigheten försäljningen gäller är den som heter Fagervik 1:20 och där bl a Marmorbruksmusset ingår. På fastigheten står även skrivarstugan Tittut och utkiksplatsen där många hjälper oss att fira in våren i och med vårt populära valborgsmässofirande.

![Fagervik](https://github.com/MartinRyx/radda-marmorbruket/raw/main/docs/assets/img/Fagervik-1-20.png)

## Vad kan du göra?
Vill du vara med och påverka Norrköpings kommun i detta beslut? Skicka gärna mail till samhällsbyggnadskontoret och/eller dess ledamöter.

Nedan följer ett förslag på skrivning

_Jag/vi skulle med detta mail vilja uttrycka min/vår oro kring den process som nu pågår
avseende Fagervik 1:20 på Marmorbruket på Kolmården. Detta då kommunen inlett en
detaljplaneprocess som syftar till att kunna sälja fastigheten till en affärsman som säger
sig vilja återuppta marmorbrytning, trots negativ återkoppling från remissinstanser, trots
protestlistor med ett hundratal namn, trots att fastigheten är inom Natura 2000- område
och trots ett antal juridiska frågetecken bla. kring ägande av byggnader på tomten, och
trots att det inte är klarlagt att en brytning är ekonomiskt eller praktiskt genomförbar._
_Vi bor i området och ser negativt på återupptagen marmorbrytning. Vi skulle dels själva
påverkas negativt, bland annat i form av störningar, oljud, restprodukter från brytning och
säkerhetsfrågor utifrån tung trafik i ett område med mycket barn, men även en stor
mängd naturvandrare och andra som vill njuta av området skulle påverkas. Det bästa
vore om kommunen kunde fortsätta som ägare och vara en aktiv part i att skydda
områdets särskilda karaktär. Jag/vi har också med förvåning noterat att processen för
tänkt försäljning görs med sikte på en specifik köpare utan möjlighet till
konkurrensutsättning._

_Jag/vi vill gärna hållas informerade om utvecklingen och utgår ifrån att de boendes
intressen kommer att tas tillvara fullt ut._

### Lämpliga e-postadresser att skicka till
**Samhällsbyggnadskontoret**
samhallsbyggnadskontoret@norrkoping.se

**Ledamöterna i samhällsplaneringsnämnden**

| Namn | E-post | Parti | Uppdrag |
|:----|:---|:---|:---|
| Reidar Svedahl | [reidar.svedahl@norrkoping.se](mailto:reidar.svedahl@norrkoping.se) | L | Ordförande |
| Claes Nöid | [classe.noid@gmail.com](mailto:classe.noid@gmail.com) | S | 1:e vice ordförande |
| Christer Frey | [frey@telia.com](mailto:frey@telia.com) | M | 2:e vice ordförande |
| Ingela Ekberg | [ingela.ekberg@hotmail.com](mailto:ingela.ekberg@hotmail.com) | S | Ledamot |
| Anna Edemo | [anna@edebo.se](mailto:anna@edebo.se) | C | Ledamot |
| Jenny Lisiderius | [jenny.lisiderius@kristdemokraterna.se](mailto:jenny.lisiderius@kristdemokraterna.se) | KD | Ledamot |
| Marcus Posada | [marcus.posada@vansterpartiet.se](mailto:marcus.posada@vansterpartiet.se) | C | Ledamot |
| Inger Petersson | [inger.petersson@norrkoping.se](mailto:inger.petersson@norrkoping.se) | S | Ledamot |
| Göran Ferm | [gfarm@telia.com](mailto:gfarm@telia.com) | S | Ersättare |
| Jonny Blix | [jonny.blix@hotmail.com](mailto:jonny.blix@hotmail.com) | S | Ersättare |
| Ola J Hedin | [ola.j.hedin@norrkoping.se](mailto:ola.j.hedin@norrkoping.se) | L | Ersättare |
| Isa Isa | [isa74isa@gmail.com](mailto:isa74isa@gmail.com) | KD | Ersättare |
| Ingemar Hillerström | [hillerstromingemar@gmail.com](mailto:hillerstromingemar@gmail.com) | MP | Ersättare |
| Annika Braesch-Andersen | [annicabraesch@hotmail.com](mailto:annicabraesch@hotmail.com) | V | Ersättare |
| Slobodan Jakolini | [slobodan.jakolini@gmail.com](mailto:slobodan.jakolini@gmail.com) | M | Ersättare |
| Krister Jansson | [kj.jgroup@telia.com](mailto:kj.jgroup@telia.com) | M | Ersättare |
| Ingvar Våxmo | [vingvarv@gmail.com](mailto:vingvarv@gmail.com) | SD | Ersättare |
| Krister Sund | [krister.sund@yahoo.se](mailto:krister.sund@yahoo.se) | SD | Ersättare |

## Mer information
[Kommunens sida om planen för Fagervik 1:20](https://www.norrkoping.se/boende-trafik-och-miljo/planer-och-byggprojekt/detaljplaner/fagervik-120-kolmarden.html)
